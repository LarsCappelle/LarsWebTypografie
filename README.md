# Lars Web Typografie
Code voor het vak web-typografie

Link naar eindresultaat: https://larscappelle.github.io/LarsWebTypografie/

<hr>

<h2>Opdracht debrief</h2>
Voor het vak Web Typografie krijgen we een videofragment toegewezen met closed captions eronder. Het is de bedoeling dat we deze closed captions gaan stylen met CSS om zo een grotere beleving te creëren voor mensen die doof zijn.

<h2>Doelgroep</h2>
De opdracht voor het vak Web Typografie is gericht op 1 persoon. De persoon waarvoor we de closed captions gaan stylen is Marie van Driessche. In de eerste week hebben we een interview met haar mogen houden en hieruit ben ik meer over haar te weten gekomen. Helaas heb ik niet mijn eigen vragen aan haar kunnen stellen omdat 1 iemand in mijn groepje alle tijd had opgeëist, maar ik heb in ieder geval kunnen leren van de vragen die zij had beantwoord tijdens de call. Ik ben de volgende dingen over Marie te weten gekomen:

- Ze heeft een tattoo waar Ik hou van jou in gebarentaal op staat. Ook heeft ze een joker van rummikub, een geometrische tattoo en een tattoo van Amsterdam. 

- Ze woont in Amsterdam

- Ze houdt van (boeken) lezen. Voor dove mensen is geschreven Nederlands erg anders als gebarentaal. Daarom hebben veel dove mensen vaak moeite met lezen, maar omdat Marie tweetalig is opgevoed (gebarentaal en Nederlands) kan ze hier goed mee overweg. 

- Marie prefereert ondertiteling boven een doventolk in beeld omdat deze iets heel anders kan brengen dan hoe het origineel bedoeld is. 

- Marie leest snel en heeft geen moeite met beeld en ondertiteling tegelijk te bekijken.

- Snelle beelden/ epileptisch gevoelige beelden zijn voor Marie geen probleem. 

- Marie ziet kleuren en hun betekenissen net als hoe niet-dove mensen het zien. Dus rood is voor Marie ook een “boze gevaarlijke” kleur.

- Marie moet tijdens een college echt 100% opletten/ focussen en de doventolk/ondertiteling in de gaten houden omdat ze niks hoort. Ze kan bijvoorbeeld niet even tussendoor rommelen want dan krijgt ze niks mee.

- Out of the box denken en kitscherig vindt Marie leuk. Alles mag.

- Tip van Marie: probeer wel echt de sfeer van de film over te brengen.


<hr>

<h2>User test 1</h2>
Toelichting oplevering
Ik heb ervoor gekozen om de stijl van de captions in dit stadium van het vak nog wat basic/veilig te houden, door voornamelijk te spelen met kleuren en positionering. De gedachte van mijn ondertiteling is dat het wat meer als een conversatie voelt, door de verschillende stemmen een andere positionering te geven; de hoofdpersoon zijn captions staan links, en die van de robot-stem rechts. Ook hoor je nog een keer een ‘fuck off’ en ‘we’re done’. Deze captions heb ik ook aan de rechterkant gepositioneerd, maar iets verder naar rechts dan die van de robot stem. Met deze positioneringen wil ik een realistisch effect creëren waarbij de kijker kan inbeelden waar de stem ongeveer vandaan komt in de ruimte. De captions van de stem waarmee de hoofdpersoon een conversatie mee heeft staan dichterbij dan die van de persoon die ‘we ’re done’ zegt omdat deze in de video ook verder weg klinkt.

<h2>Vragen aan Marie</h2>
1. Zijn de captions goed te volgen tijdens het kijken van de video of leiden ze af?
Nee. Het zou wel iets dichterbij kunnen, dat wel. Iets dichterbij. Wat ik me bijvoorbeeld kan voorstellen he als je een film kijkt ontspannen op de bank met een grote TV, dan is het misschien wel veel werk om heen en weer te kijken. Het hangt heel erg af van hoe mensen dat überhaupt doen. Maar als ik het beeld dichtbij heb zoals gewone mensen dan is het prima.

2. Geven de captions het gevoel dat ze interactie met elkaar hebben?
Marie: Ja. Ik kan duidelijk zien dat het een gesprek is inderdaad. Wat wel interessant is; dat ‘fuck off skin-job’ staat nu helemaal rechts onderaan. Waarom precies daar? Ik had het idee dat het ergens in het midden vandaan kwam ofzo.

Marie na verdediging over waarom ik hem op die plek had gepositioneerd: Ja. Nu snap ik het, nu begrijp ik de logica erachter van het gesprek.

Wat voor sfeer/ gevoel krijg je bij het kijken naar de captions in combinatie met de video?
x

4. Wat voor gevoel kreeg je op de momenten dat de achtergrond even rood werd? 
Was een beetje hetzelfde als waar ik het net met kim over gehad heb; geluidseffecten en kleuren, ik kijk…(onderbreking zin) elke keer als ik hem kijk, kijk ik met voorkennis dus ik weet wat er gaat gebeuren, ik weet wat er aan de hand is en dus koppel ik dat eraan vast meteen. Maar eigenlijk moet je proberen om iets na te bootsen, zo’n effect. De intensiteit bijvoorbeeld. Kleuren en geluiden aan elkaar koppelen blijft gewoon een soort abstract gegeven. Opzich zijn geluidseffecten en kleur prima maar een omschrijving van het geluid daarbij, dat zou elkaar juist goed kunnen versterken. Dus bijvoorbeeld dat alarm he, waar we het over hadden, daar komt dan een soort kleur effect bij (rood). Dan weet ik al “oké dat is een alarm” en door de kleur dan ook hoe hard/intens het alarm is. Als het heel erg felrood wordt bijvoorbeeld.

5. Versterkte de achtergrondkleur de video of leid het juist af?
Antwoord vergelijkbaar met vraag 4.

Inzichten:
-	Captions van voice3 en voice4 moeten wat minder van de bodem van het scherm af.
-	Naast kleur effecten moeten er ook letterlijke uitleggen bij komen zoals (alarm luidt).
-	Conversatieposities links en rechts werken goed.

<h2>User test 2</h2>
Toelichting oplevering
In de tweede versie van mijn closed captions heb ik een aantal aanpassingen gedaan ten opzichte van de eerste versie. Ik heb de achtergronden die de video ondersteunen en sfeer versterken doorgetrokken tot over de hele video. Dit is ook iets waarvan ik wil weten of Marie er positief of negatief naar kijkt. Ook heb ik de captions tot aan het einde van de video gepositioneerd en waar nodig aangepast (denk aan uppercase, font-grootte en kleur). Op basis van de resultaten van de vorige user test ben ik ook begonnen met het toevoegen van omschrijvingen van omgevingsgeluid. Denk hierbij aan geluiden als het alarm. Muziek en een stilte. Tot slot heb ik de CSS van mijn closed captions wat versimpeld, maar dit is verder onbelangrijk voor Marie. Bij de tweede User Test wil ik vooral informatie/ feedback krijgen over de achtergronden en sfeeromschrijvingen, om erachter te komen of ze goed werken of niet.

Vragen aan Marie
Wat vind je van de omschrijvingen van de achtergrond, duidelijk of afleidend?
De geluidsomschrijvingen zijn goed. Zorg wel dat je het echt bij geluidsomschrijvingen houd. Bij die tension uplifter omschrijf je namelijk een sfeer i.p.v. geluid en dit is voor mij sowieso al duidelijk. Het enige wat hoeft te worden omschreven zijn de geluiden die van belang zijn.

Is de combinatie tussen de achtergronden en de omschrijving van de geluiden sterk genoeg of is het juist vaag?
Ja, deze versterken elkaar. In sommige gevallen zijn de omschrijvingen overbodig zoals ik net al zei, maar wanneer het echt om een achtergrondgeluid en omschrijving gaat, werkt dit goed samen met een achtergrondeffect.

<hr>

<h2>Designkeuzes</h2>

Ik heb er vanaf het begin al voor gekozen om de captions op 4 aspecten te stylen:
Kleur, Positie, Grootte & Achtergrond. Hierdoor heb ik ook bewust gekozen om andere styling, zoals beweging/ trilling verplaatsing van tekst & visuele elementen (chrome) niet in mijn captions te verwerken. In mijn ogen leidt het enorm af en is het erg lastig om een tekst te lezen die beweegt, trilt, van kleur veranderd of op een andere manier transformeert. Marie moet haar aandacht al op zowel de video als de tekst vestigen, en als die tekst dan ook nog eens beweegt is dat extra lastig. De kracht van mijn closed captions liggen hem in het minimalistische, waarbij juist de achtergrond meer het werk doet; denk aan het veranderen van kleur en opbouwen van sfeer. Ik heb ervoor gekozen om de captions ruimtelijker te maken door van elk personage de captions een eigen stijl en positie te geven.

<h3>Kleuren en positie</h3>
Officer K: groene tekst, links van de video. Ik heb gekozen voor mintgroen omdat het de “good guy” en hoofdpersoon is, maar ik niet een te overdreven kleur groen wou gebruiken. 

Robot stem: Witte tekst in een monospaced font omdat dit wordt geassocieerd met code, wat op zijn beurt weer wordt geassocieerd met techniek en robotica. Ik heb de kleur wit gekozen omdat ik rood te vijandig vond voor de rol van de robotstem. Wit is een neutralere kleur en daarom vond ik deze beter bij de robotstem passen. Ook heb ik nog een kleine glow op de tekst gezet om dat robotische/ technische effect te versterken.

Persoon die zegt Fuck off: Deze tekst heb ik oranjerood gemaakt omdat het een duidelijk vijandige opmerking is. Ik heb de captions links boven de captions van officer K gezet omdat de persoon zich ongeveer daar bevindt in de ruimte.

Persoon die zegt dat de test klaar is: Deze heb ik in het midden onder de captions van officer K en de robot stem gezet, omdat deze stem zich in mijn ogen ongeveer daar bevindt; op de achtergrond en tussen de twee andere in. Ik heb de tekst donkerblauw gemaakt; blauw omdat het een nogal rustige tekst is, en donker omdat het op de achtergrond wordt gezegd en dus niet erg aanwezig is.

<h3>Grootte</h3>
Tijdens de video worden de woorden “cells” en “interlinked” enorm veel genoemd. in mijn ogen elke keer anders. Daarom vond ik het een slecht idee om de woorden elke keer hetzelfde te weergeven. Juist dit gedeelte vind ik wat de video zo interessant maakt. Ik heb ervoor gekozen om d.m.v. font-sizes en uppercases, de intensiteit van de verschillende keren dat cells of interlinked wordt gezegd, te weergeven. Hoe harder en strikter de robot stem cells zegt, hoe groter de caption. 

<h3>Achtergrond</h3>
Ik heb ervoor gekozen om de achtergrond van de video meer het gevoelswerk en het visuele werk te laten doen. Ook hier wilde ik niet te erg overdrijven, omdat ik uit interviews en tests met Marie heb vernomen dat dat erg afleidend kan werken. De achtergrond is bij mijn closed captions zowel een verlengstuk van de video als vertaler van de audio naar beeld. Het is een verlengstuk van de video omdat elke keer wanneer Officer K van setting veranderd, de achtergrond van mijn site mee veranderd. De achtergrond is ook een vertaler van de audio naar beeld, omdat het (in combinatie met de beschrijving van omgevingsgeluiden captions) weergeeft hoe intens een bepaald achtergrondgeluid is. 

<hr>

<h2>Exclusive Design</h2>
In de eerste les van Web Typografie ben ik te weten gekomen wie Marie is, en hoe belangrijk het is dat mensen met een beperking ook optimaal gebruik kunnen maken van het web. Dankzij het interview heb ik de situatie goed kunnen bestuderen, en weet ik welke conventies (regels) ik moet negeren in mijn closed captions site. Ik ben dan ook met mijn brein op 0 begonnen aan deze opdracht en heb alle webdesign regeltjes die ik in de afgelopen 3 jaar heb geleerd opzijgezet. Het enige waar het om draait is dat Marie een zo fijn mogelijke ervaring krijgt tijdens het kijken naar mijn closed captions video. Daarom heb ik samen met haar feedback op mijn closed captions geprobeerd om mijn closed captions zo duidelijk mogelijk te maken. Het was erg fijn dat ik tijdens het maken van de closed caption videos niet alleen ontwierp voor wat mij het beste lijkt, maar ook wat Marie het beste vindt. Zou heb ik niet alleen vóor Marie ontworpen, maar ook indirect mét Marie. Ik heb voortdurend de video bekeken zonder geluid om te testen of mijn captions en achtergrond ideeën enigszins logisch waren en niet te vaag of onduidelijk. Zo heb ik af en toe elementen toegevoegd waarvan ik denk dat ze nonsense zijn, en ze vervolgens weer verwijderd of juist gehouden.


<h1>Herkansing</h1>
<h2>Feedback</h2>
Vasilis heeft samen met Menno besloten dat ik mijn closed captions moet aanvullen. De redenen hiervoor waren:

-	Er kwamen naar hun mening door te veel onduidelijkheden, vragen op in de video die eigenlijk niet zouden moeten opkomen. Pas na mijn uitleg was het duidelijk, en dat zou niet moeten.
-	Er wordt te weinig van de muziek beschreven, de achtergrond (body) gaat te veel over het beeld i.p.v. de audio en dat is niet de opdracht.
-	De positionering van de teksten werkt niet helemaal goed, vooral omdat sommige zinnen erg lang waren wat de layout verknalt. 
-	Ik had volgens Menno en Vasilis geen Readme. Dit puntje snapte ik niet helemaal aangezien ik een uitgebreide documentatie had gemaakt en in de readme.md op mijn GitHub had gezet. Het kan ook geen foutje vanuit mijn kant zijn geweest aangezien klasgenoten wel de readme konden zien in mijn GitHub.

Ik begrijp de feedback die ik heb gekregen en ben dan ook van mening dat alles terecht is (los van dat readme puntje). Daarom heb ik het volgende aangepast in mijn closed captions.

<h3>aanpassingen</h3>
-	Ik ben afgestapt van het idee dat de achtergrond de video versterkt door steeds tussen ruimtes en achtergrondkleuren te switchen. De achtergrond moet juist de audio versterken en dit heb ik nu gedaan.
-	De achtergrond veranderd nu ook op basis van de muziek en langere geluiden die in de video zitten, en niet alleen maar op de korte geluiden.
-	Zinnen die te lang waren heb ik korter gemaakt om zo het effect van de positionering van de tekst overal even goed over te brengen. 
-	Ik heb meer geluiden toegevoegd met bijbehorende elementen.
-	De “fuck off” tekst heb ik anders gestyled. Ik heb de positionering verplaatst naar in de video zelf zodat Marie beter kan zien van wie de opmerking komt (dit is namelijk vrij slecht te zien). 

<h3>Nieuwe toevoegingen</h3>
In de eerste sessie met de robot is een hoge toon te horen die steeds intenser wordt. Ik heb nu vanaf het begin van dat stuk tot aan het einde, de achtergrond steeds meer laten oplichten, waarbij op ongeveer 80% van de scene de kleur van wit naar rood veranderd om te benadrukken dat de toon “ondragelijk” intens wordt.

Ik heb een blauw/paarse gloed toegevoegd op het moment dat de mysterieuze muziek begint te spelen. Deze kleuren heb ik gekozen omdat deze algemeen worden geassocieerd met neutraal en mysterieus. De achtergrond gloed afwisselend langzaam op om aan te duiden dat de muziek bezig is, en op 1;52 hoorde ik dat de muziek harder werd. Daarom heb ik de gloed ook sterker gemaakt vanaf dat moment en de omschrijving [Mysterious music intensifies] toegevoegd. Op het einde van de video stopt de muziek en laat ik dan ook de mysterieuze gloed wegvallen. 

Ik heb een kleine animatie toegevoegd op het punt dat er een melding binnenkomt op de computer van de vrouw die op dat moment in beeld is. Er is een kleine knipper-gloed in beeld om een trilling visueel na te bootsen die meestal met een melding komt.
